<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width,initial-scale=1.0">
    
    <link rel="stylesheet" type="text/css" href="../css/main.css">

    <title>Zene, zene, zene...</title>

</head>

<body>
    <h1>Zene, zene, zene...</h1>

    <div class="author">Kapitány</div>

    <p>
    Még régebben került kezembe egy könyv, Kodály Zoltán: Magyarság a zenében c. könyve.
    </p>

    <p>
    E könyvből szeretnék a NeoDroid olvasóival is megosztani néhány részletet, s némi kommentárt is fűzök eme idézetekhez.
    </p>

    <p>
    Először is lássuk a zenével foglalkozó szövegrészt, ebben a magyar érettségizett emberek zenei kultúrájáról ír Kodály:
    </p>

    <blockquote>
    ...magyar zenei tájékozottságát az a pár nóta és csárdás jelenti, amit véletlenül megismert. Mint egész
    műveltségében, a zenében is féllábbal (a táncos lábával) idegen talajon áll. Sőt tán ez a nagyobb fele
    zeneismeretének. A bálokon szereplő töméntelen idegen tánc miatt alapos tanulmányokat végez a külföldi tánczenében.
    Itt már a cigányhoz is hűtlen lesz, gramofonlemez és jazz-zenekar szolgáltatja az anyagot. Angol nyelvismerete
    gyarapítására megtanulja és énekli e táncok szövegét. S ez még jobb, mint ha a szörnyű magyar szövegeket énekli. Van
    egy réteg, mely teljesen ennek a zenének világában él.
    </blockquote>

    <p>
    Ennyi az idézet, mely 1939-ből származik. Gondolkozzunk csak el, szegény Kodály, e sorokat sok évtizeddel ezelőtt írta, ugyan mi
    lenne a véleménye a mai helyzet láttán. Egyszer el kellene vinni egy rock-koncertre, esetleg egy diszkóba. A diszkó
    talán még jobban megviselné az idegrendszerét, itt alig hallhatna magyar szöveget, s amit hall, az valóban szörnyű
    magyar szöveg. A rock-koncerten legalább néha magyarul is énekelnek.
    </p>

    <p>
    Az idézetben még jazz-zenekar és gramofonlemez szerepel, ezeken már túlhaladt az idő, helyettesíthetjük őket pl.
    rap-zenekarokkal és a Youtube-bal. De legalább a kocsmák közönsége még ápolja a magyar hagyományokat. Vagy a
    lakodalmas zene nem egészen ősi hagyomány? No mindegy, manapság ez a népi kultúra, mint ahogy egy számomra
    ismeretlen bölcs mondotta volt:
    </p>

    <blockquote>
    Az a népzene, amikor Jani bácsi a kocsmában beiszik, s azután ordítani kezd! Ez az igazi népzene!
    </blockquote>

    <p>
    Hát igen, van benne valami...
    </p>

</body>

</html>
