<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width,initial-scale=1.0">
    
    <link rel="stylesheet" type="text/css" href="../css/main.css">

    <title>A hegyek, akik nem létező istenek</title>

</head>

<body>
    <h1>A hegyek, akik nem létező istenek</h1>

    <div class="author">Homoergaster</div>

    <p class="poem">
        ...a kristályvizű ér csendes zúgása anyagtalan,<br>
        mint puszta, halványuló emlékezés<br>
        a széljárta, vad bércek némák,<br>
        a múltat álmodó, álomtalan óriások<br>
        holtnak születtek, egy irdatlan présben<br>
        némán az égre merednek,<br>
        az istenek lakhelyét bámulják,<br>
        a szél zúg, fütyül a romsziklák közt<br>
        az elfelejtett hegylánc lelke sír<br>
        a szélben, mely követ görget, melyben<br>
        egy korokon át tartó agónia zúg,<br>
        a labirintusokban nincs élet<br>
        az időt nem jelzi más,<br>
        csak a leomló kövek,<br>
        a szabálytalan hegyek orma<br>
        bevehetetlen romerődök kuszasága,<br>
        a hegyek egy messzi világon állnak,<br>
        sosem látja őket szem,<br>
        sosem érinti őket érző hús,<br>
        lassan kopnak el a halódó Nap fényében,<br>
        roppant üres tér övezi a hegyeket,<br>
        sosem ébrednek<br>
        a nem létező istenek...
    </p>
</body>

</html>
