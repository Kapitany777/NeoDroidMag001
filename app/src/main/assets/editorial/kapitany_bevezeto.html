<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width,initial-scale=1.0">

    <link rel="stylesheet" type="text/css" href="../css/main.css">

    <title>Bevezető Kapitánytól</title>

</head>

<body>
    <h1>Bevezető Kapitánytól</h1>

    <div class="author">Kapitány</div>

    <p>
        Sziasztok!
    </p>

    <p>
        Réges régen, még valamikor 1997-ben a Neoprimitives nevű, főleg szentesi tagokból álló scene csapatunk kiadott egy Neologia nevű DOS-os lemezújságot.
        Lelkesedésünk 2000-ig tartott ki, és a nyolcadik rész után már nem készítettünk több számot.
        Sok év telt el azóta: most 2025-öt írunk, és a régi tagok közül néhányan úgy döntöttünk, hogy ideje lenne újra megpróbálkozni valami hasonló fejlesztéssel, persze már valamilyen modernebb felületen.
        Ennek eredménye lett ez a NeoDroid nevezetű app, amit éppen olvasol :-)
    </p>

    <p>
        Viszonylag rövidebb, telefonos képernyőn is gyorsan olvasható cikkeket válogattunk be az első számba, amelynek egy része a régi írásaink némileg szerkesztett változata,
        de kerültek be teljesen új művek is.
    </p>

    <p>
        A fő célunk az volt, hogy visszahozzunk valamit abból a hangulatból, amit a 90-es években az akkori diskmagek adtak nekünk.
        Remélem, hogy sikerrel jártunk, és sok régi és új olvasót üdvözölhetünk majd ezen a felületen is.
    </p>
</body>

</html>
