<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width,initial-scale=1.0">

    <link rel="stylesheet" type="text/css" href="../css/main.css">

    <title>Az újság nevéről</title>

</head>

<body>
<h1>Az újság nevéről</h1>

<div class="author">Szerkesztőség</div>

<p>
    NEOPRIMITIVES nevű csapatunk 1997 és 2000 között adta ki a Neologia című, DOS alatt futó lemezújságot, amely végül 8+1 számot ért meg.
    Az Androidon megjelenő újság neve a Neologia-ból és az Android-ból eredeztethető, így lett végül a név NeoDroid.
    A régi diskmag nevéről írt infókat a következőkben olvashatjátok.
</p>

<hr>

<p>
    Mint tudjátok, az újság neve NEOLOGIA. Ezt a nevet Jimmy
    és Áron találta ki, a NEO a csapat nevére utal. Jóval a
    második szám megjelenése után hívta fel Ferenc a figyelmünket
    arra, hogy ennek a szónak más jelentése is van. (Régebben ő
    sem tudott erről.) A klub tagjai úgy döntöttek, hogy
    megmaradunk e név mellett, de mint említettem, ez a csapat
    nevéből származik, a szó más jelentéseihez semmi köze sincs.
</p>

<p>
    Az érdekesség kedvéért álljon itt a szó magyarázata az Idegen szavak szótára és az Akadémiai kislexikon alapján:
</p>

<p>
    <strong>Neológia:</strong><br>
    Görög szó. 1. újítás (egyes vallások terén).
    2. nyelvújítás.
</p>

<p>
    <strong>Neologizmus:</strong><br>
    Görög szó. Új nyelvi jelenség (szó, kifejezés, jelentés,
    nyelvtani forma) felbukkanása a nyelvben. A nyelvek élete
    során - a társadalmi, tudományos, technikai fejlődés
    hatására - állandóan keletkeznek neologizmusok.
</p>

<p>
    <strong>Neológ zsidóság:</strong><br>
    A kongresszusi (neológ) irányzat az alapvető tételek
    megtartása mellett kevesebb rituális kötelezettséget
    követel, s a vallási engedményeken túl Magyarországon a
    a magyar nyelv és kultúra elsajátítására törekedett. A
    magyarországi zsidóság jelentős része a kongresszusi
    irányzatot követi.
</p>
</body>

</html>
